# Live coding:

**Задача 1:** Създайте темплейтен клас ArrayView<T>, който представлява изглед към масив от елементи от тип T, без да го притежава. Класът трябва да има следните функции:

 - Конструктор, който приема указател към масив и размер
 - Оператор [], който връща елемент по индекс.
 - Оператор << за извеждане на съдържанието на изгледа в поток
 - Функция, която връща броя на елементите в изгледа.
 - Функция, която връща дали изгледа е празен.
 - ArrayView<T> subArr(unsigned beginIndex); — връща подмасив, започващ от даден индекс до края.
 - ArrayView<T> subArr(unsigned beginIndex, size_t size); — връща подмасив със зададен размер.

**Задача 2:** Да се направи полиморфна йерархия с базов клас Animal. Създайте поне 3 наследника. Всяко животно трябва да може да издава различен звук. Създайте клас Зоопарк, който съдържа животни в себе си. Зоопаркът трябва да има следните функционалности:

 - void add(const Animal& a) - добавяне на конкретно подадено животно
 - void add(Animaltype t) - добавяна на животно от даден вид

Трябва да има и функция, която кара всички животни в зоопарка да издадат звук.

# Задачи:

**Задача 1:** Ще реализирате абстрактен базов клас Parcel, представляващ общ модел на парцел земя. Всеки парцел трябва да може да изчислява периметъра и лицето си чрез виртуални методи. От този базов клас ще наследяват следните конкретни типове парцели:
 
 - RectangleParcel – квадратен парцел (по дадени две страни)
 - CircleParcel – кръгъл парцел (по даден радиус)
 - TriangleParcel – триъгълен парцел (по три страни)

Освен това ще създадете клас LandOwner, който съхранява множество парцели и предоставя методи за:
Добавяне на парцели (по копие и чрез фабричен метод по текстов стринг). Стрингът е от вида “<тип на парцел> <нужни параметри>”.
Изчисляване на общата площ и периметър на всички притежавани парцели
Премахване на парцел по индекс
Примерен стринг: “rectangle 4 5”


**Задача 2:** Разработете шаблонен клас Stack<T>, реализиращ структура от тип стек (LIFO – последен влязъл, първи излиза). Стекът трябва да поддържа основните операции за работа с елементи, включително добавяне на нов елемент по копие, добавяне чрез преместване (move semantics) и премахване на елемент от върха на стека.
Класът трябва да бъде шаблонен и да работи с произволен тип T.

 - Да се реализират следните публични методи:
 - void push(const T& value); – добавя елемент по копие.
 - void push(T&& value); – добавя елемент чрез преместване.
 - void pop(); – премахва елемента на върха на стека.
 - const T& top() const; – връща константна референция към елемента на върха.
 - bool empty() const; – проверява дали стекът е празен.

